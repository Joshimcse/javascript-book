<div align="center">
  <img src="https://raw.githubusercontent.com/Joshimcse/javascript-book/master/images/cover.png" alt="cover" width="400px"/>
</div>
<br>

## লেখকের কথা

এই বইটি মূলত লেখা হয়েছে জাভাস্ক্রিপ্ট নামক প্রোগ্রামিং ভাষা শেখানোর উদ্দেশ্যে। পৃথিবীতে এটিই একমাত্র প্রোগ্রামিং ভাষা যাকে নিয়ে নতুন-পুরাতন সব ধরণের প্রোগ্রামারদের মধ্যে রয়েছে নানারকম বিভ্রান্তি। এইসব বিভ্রান্তি দূর করার জন্য আমি এই বইয়ে কিছু বিষয় নিয়ে আলোচনা করেছি। যা সবার কাছে আপাত দৃষ্টিতে অপ্রাসঙ্গিক বলে মনে হলেও মোটেও তা অপ্রাসঙ্গিক নয়।

<br>
<div align="center">

## সূচিপত্র

#### চ্যাপ্টার – ০: শুরুর আগে
**[কম্পিউটারের সেকাল একাল](#কম্পিউটারের-সেকাল-একাল)**<br>
**[প্রোগ্রামিং কি, কেন, কিভাবে ?](#প্রোগ্রামিং-কি-কেন-কিভাবে-)**<br>
**[জাভাস্ক্রিপ্ট এর ইতিবৃত্ত](#জাভাস্ক্রিপ্ট-এর-ইতিবৃত্ত)**<br>
**[ট্রান্সলেটর ও জাভাস্ক্রিপ্ট ইঞ্জিন](#ট্রান্সলেটর-ও-জাভাস্ক্রিপ্ট-ইঞ্জিন)**<br>
**[কনসোলের খুঁটিনাটি ও হ্যালো দুনিয়া](#কনসোলের-খুঁটিনাটি-ও-হ্যালো-দুনিয়া)**<br>

#### চ্যাপ্টার – ১: প্রোগ্রামিং এর হাতেখড়ি

**[কোড](#কোড)**<br>
**[স্টেটমেন্ট](#স্টেটমেন্ট)**<br>
**[সিনট্যাক্স](#সিনট্যাক্স)**<br>
**[অপারেটর এবং অপারেন্ড](#অপারেটর-এবং-অপারেন্ড)**<br>
**[কি ওয়ার্ড](#কি-ওয়ার্ড)**<br>
**[আইডেন্টিফায়ার](#আইডেন্টিফায়ার)**<br>
**[ভ্যারিয়েবল](#ভ্যারিয়েবল)**<br>
**[ডাটা টাইপ’স](#ডাটা-টাইপ’স)**<br>
**[কন্ডিশনাল](#কন্ডিশনাল)**<br>
**[লুপ](#লুপ)**<br>
**[অ্যারে](#অ্যারে)**<br>
**[ফাংশন](#ফাংশন)**<br>

#### চ্যাপ্টার – ২ : নিত্যদিনের জাভাস্ক্রিপ্ট

**[জাভাস্ক্রিপ্ট ইঞ্জিনের কলকব্জা](#)**<br>
**[ফাংশনের ভেতর-বাহির](#)**<br>
**[অবজেক্ট ও this কিওয়ার্ড ](#)**<br>
**[স্কোপ ও লেক্সিক্যাল স্কোপিং](#)**<br>
**[হোইস্টিং](#)**<br>
**[রেগুলার এক্সপ্রেশন](#)**<br>
**[ভুলে ভরা জাভাস্ক্রিপ্ট](#)**<br>
**[নন জাভাস্ক্রিপ্ট](#)**<br>
**[](#)**<br>

#### চ্যাপ্টার – ৩ : জাভাস্ক্রিপ্ট লাইব্রেরী ফাংশন

**[ম্যাথ – Math ](#)**<br>
**[নাম্বার – Number ](#)**<br>
**[স্ট্রিং – String](#)**<br>
**[অ্যারে – Array](#)**<br>

#### চ্যাপ্টার – ৪ : ইএস সিক্স - দ্যা মডার্ন জাভাস্ক্রিপ্ট

**[ব্লক-স্কোপ ডিক্লেশন](#)**<br>
**[স্প্রেড/রেস্ট](#)**<br>
**[ডিফল্ট প্যারামিটার](#)**<br>
**[ডিস্টাকচারিং](#)**<br>
**[অ্যারো ফাংশন](#)**<br>
**[ক্লাস](#)**<br>
**[প্রমিজ’স](#)**<br>
**[মডিউল’স](#)**<br>
**[ম্যাপ](#)**<br>

#### চ্যাপ্টার – ৫ : নোডজেএস (Node.js) 

#### চ্যাপ্টার – ৬ : প্রবলেম সল্ভিং –প্রোগ্রামিং এর এক নতুন দুনিয়া।

</div>

<div align="right"><br>

# চ্যাপ্টার – ০ : শুরুর আগে

</div>

<br>

## কম্পিউটারের সেকাল একাল

Computer শব্দটি এসেছে গ্রীক শব্দ compute থেকে, যার শাব্দিক অর্থ গণনা / হিসাব করা। আর কম্পিউটার শব্দের অর্থ গণনাকারী যন্ত্র।

ইতিহাস পড়ে যতটুকু জানা যায়, প্রায় সাড়ে ৫ হাজার বছর পূর্ব হতে প্রাচীন [ব্যাবিলীয়ানরা](https://en.wikipedia.org/wiki/Babylon) সংখ্যা গণনার কাজে নানা রকম জিনিস ব্যবহার করে আসলেও পৃথিবীর বুকে প্রথম আত্মপ্রকাশ করা ডিজিটাল গণনাকারী যন্ত্র হচ্ছে [অ্যাবাকাস](https://en.wikipedia.org/wiki/Abacus) (Abacus)। যা প্রায় ৩ হাজার বছর পূর্বে চীনারা আবিষ্কার করেছিলেন। এই অ্যাবাকাসই হচ্ছে আজকের আধুনিক কম্পিউটারের পূর্ব পুরুষ। তার প্রায় বহু বছর পর ১৬৪২ খ্রিস্টাব্দে গণিতবিদ [ব্লেইজ প্যাসকেল](https://en.wikipedia.org/wiki/Blaise_Pascal) (Blaise Pascal) ['প্যাসকেলাইন'](https://en.wikipedia.org/wiki/Pascal%27s_calculator) (Pascaline) নামক পৃথিবীর সর্বপ্রথম ক্যালকুলেটরটি তৈরী করেন।

ব্রিটিশ বিজ্ঞানী ও গণিতবিদ [চার্লস ব্যাবেজ](https://en.wikipedia.org/wiki/Charles_Babbage) (Charles Babbage) ১৮৩৩ খ্রিস্টাব্দে [অ্যানালিটিক্যাল ইঞ্জিন](https://en.wikipedia.org/wiki/Analytical_Engine) (Analytical Engine) নামক একটি মেশিনের নকশা ডিজাইন করেন। কিন্তু প্রয়োজনীয় যন্ত্র ও অর্থের অভাবে তিনি তার ধারণা অনুযায়ী মেশিনটির কাজ সমাপ্ত করতে পারেননি। পরবর্তীতে তার এই নকশার উপর ভিত্তি করে ধাপে ধাপে তৈরি হয় প্রযুক্তির সবচেয়ে বড় ও আলোচিত আবিষ্কার আধুনিক কম্পিউটার। আর এই অসাধারণ অবদানের কারণেই চার্লস ব্যাবেজকে কম্পিউটারের জনক বলা হয়। তবে কম্পিউটার বিজ্ঞানের সত্যিকারের সূচনা হয় মার্কিন বিজ্ঞানী [অ্যালান টুরিং](https://en.wikipedia.org/wiki/Alan_Turing) (Alan Turing) এর তাত্ত্বিক ও ব্যবহারিক গবেষণার মধ্যে দিয়ে। আধুনিক কম্পিউটারের গঠন কী রকম ও কেন হওয়া উচিত, এর কর্ম ক্ষমতা ও দুর্বলতা কোথায় এসব বিষয়ে তিনি একটি সার্থক গবেষণা পত্র প্রকাশ করেন। যা [টুরিং মেশিন](https://en.wikipedia.org/wiki/Turing_machine) (Turing Machine) নামে পরিচিত। পরবর্তীতে তার মডেলের উপর ভিত্তি করে ১৯৩৮ সালে জার্মান বিজ্ঞানী [কনরাড জুস](https://en.wikipedia.org/wiki/Konrad_Zuse) (Konrad Zuse) [জেড-ওয়ান](https://en.wikipedia.org/wiki/Z1_%28computer%29) (Z-1) নামক প্রথম প্রোগ্রাম চালিত কম্পিউটার তৈরী করেন। অবশ্য [মার্ক-১](https://en.wikipedia.org/wiki/Harvard_Mark_I) (Mark I) নামক প্রথম পূর্ণাঙ্গ ডিজিটাল কম্পিউটারটি ১৯৪৪ খ্রিস্টাব্দে [হাওয়ার্ড এইচ আইকেন](https://en.wikipedia.org/wiki/Howard_H._Aiken) (Howard H. Aiken) এর তত্ত্বাবধানে এবং [হার্ভার্ড বিশ্ববিদ্যালয়](https://en.wikipedia.org/wiki/Harvard_University) ও [আইবিএম](https://en.wikipedia.org/wiki/IBM) এর যৌথ উদ্যোগে নির্মিত হয়।

তখনকার কম্পিউটার গুলোর আকৃতি বিশাল মাপের হওয়ায় নির্মাণ খরচ ও রক্ষণাবেক্ষণ ছিল অনেক ব্যয় সাপেক্ষ। অনেকটা সাধারণ মানুষের ধরা চোঁয়ার বাইরে, তখন মূলত গবেষণা ধর্মী কাজে কম্পিউটার ব্যবহৃত হত। ১৯৭১ সালে [ইন্টেল](https://en.wikipedia.org/wiki/Intel) কর্পোরেশন [মাইক্রোপ্রসেসর](https://en.wikipedia.org/wiki/Microprocessor) উদ্ভাবন করলে কম্পিউটারের আকৃতিতে এক বিরাট পরিবর্তন আসে, এর কার্যক্ষমতাও বেড়ে যায় কয়েকগুণ। পরবর্তীতে সাধারণ মানুষের দোর গোঁড়ায় পৌঁছে দেয়ার রক্ষ্যে ১৯৮১ সালে আইবিএম পার্সোনাল কম্পিউটার বাজারজাত করা শুরু করলে পিসির মূল্য তুলনামূলক কমে যায়, ফলস্বরূপ ব্যবহারও ক্রমাগত বাড়তে থাকে।

এ কথা বলার অবকাশ রাখে না, আধুনিক সভ্যতার বিকাশ এবং বর্তমানে তার দ্রুত অগ্রগতির মূলে রয়েছে কম্পিউটারের প্রবল প্রভাব। কম্পিউটারের মত নির্বোধ কিন্তু অসম্ভব ক্ষমতাবান যন্ত্রটিকে নিজের বশে আনার একমাত্র উপায় হচ্ছে প্রোগ্রামিং। তাহলে নিশ্চয় বুঝতে পারছেন প্রোগ্রামিং জানার গুরুত্ব কতটুকু।

<br>

## প্রোগ্রামিং কি, কেন, কিভাবে ?

আমরা সবাই জানি যে, কম্পিউটার নির্বোধ একটি যন্ত্র। এটি নিজে থেকে কিছুই করতে পারে না। কিন্তু কি এবং কিভাবে করতে হবে তা যদি একবার বুঝিয়ে দেয়া যায় তাহলে আলাদীনের দৈত্যের আগে যন্ত্রটি কাজটি করে ফেলবে। এখন আপনাদের মনে প্রশ্ন জাগতে পারে, `কি করতে হবে সেটা নাহয় কোন ভাবে বুঝিয়ে দিলাম। কিন্তু কিভাবে করতে হবে সেটা বুঝাব কিভাবে ?`

চিন্তার কোন কারণ নেই, কম্পিউটারকে বুঝানোর কাজটি পানির মত সহজ করে দেয়ার জন্যই মূলত বইটি লেখা। সমস্যা হচ্ছে, দৈত্যটি আলাদীনের ভাষা বুঝলেও কম্পিউটার আমাদের ভাষা বুঝে না। এখন যদি আপনি কম্পিউটারের ভাষা শিখে ফেলেন তাহলেই তো সমস্যার সমাধান হয়ে গেল।

> ### *কিন্তু মেশিনের ভাষা তো ০ এবং ১, এটার মাধ্যমে নির্দেশ দেয়া কি চাট্টে খানি কথা !*

হুম কিছুটা কঠিন কিন্তু আপনাকে এতো ঝামেলায় যেতে হবে না। এই কঠিন কাজটি আপনাকে সহজ করে দেয়ার জন্য অতীতে বহু প্রোগ্রামার লক্ষ লক্ষ লাইন [কোড](#কোড) লিখে গেছেন।

ব্রিটিশ গণিতবিদ [অ্যাডা লাভলেস](https://en.wikipedia.org/wiki/Ada_Lovelace) (Ada Lovelace), তবে তিনি Lady Ada নামেই সর্বাধিক পরিচিতি। তিনি চার্লস ব্যাবেজের অ্যানালিটিক্যাল ইঞ্জিনের জন্য কিছু নির্দেশ লিখে দেয়ার মাধ্যমে পৃথিবীর প্রথম প্রোগ্রামার হিসেবে পরিচিতি লাভ করেন। লেডি অ্যাডার হাত ধরে শুরু হয় এক নতুন দিগন্তের।

১৯৪৫ খ্রিস্টাব্দে প্রোগ্রামাররা বিভিন্ন সংখ্যা নির্ভর (`মেশিন ভাষার`) নির্দেশনা বলির সহজ সাংকেতিক নাম দিয়ে একটি প্রোগ্রাম লিখেন। প্রোগ্রামটিকে [অ্যাসেম্বলার](https://en.wikipedia.org/wiki/Assembly_language#Assembler) নামে ডাকা হয় আর সেই সব নির্দিষ্ট সাংকেতিক কোডের মাধ্যমে কম্পিউটারকে নির্দেশ দেয়াকে [অ্যাসেম্বলি ভাষা](https://en.wikipedia.org/wiki/Assembly_language) বলে। অ্যাসেম্বলারের কাজ হচ্ছে অ্যাসেম্বলি ভাষায় লিখিত প্রোগ্রামকে মেশিন ভাষায় রূপান্তর করা। বলে রাখা ভাল যে, অ্যাসেম্বলার হচ্ছে প্রথম [ট্রান্সলেটর](#ট্রান্সলেটর-ও-জাভাস্ক্রিপ্ট-ইঞ্জিন) যে একটি বিশেষ ভাষায় লিখিত প্রোগ্রামকে মেশিন ভাষায় রূপান্তর করতে পারে। সহজ করে বললে, 

> ### *মেশিন ভাষা কিংবা অন্য কোন ভাষায় কম্পিউটারকে কোন কাজ করার জন্য নির্দেশ দেয়াকেই প্রোগ্রামিং বলে।* 

অ্যাসেম্বলি ভাষা সরাসরি মেশিন ভাষার সাথে যুক্ত হওয়ায় এবং খুব অল্প কিছু সংকেত দিয়ে প্রোগ্রাম লিখতে হয় বলে, তা ছিল সময়সাপেক্ষ এবং বেশ কষ্টকর। পরবর্তীতে ১৯৫৭ সালের দিকে আইবিএম [ফোরট্রান](https://en.wikipedia.org/wiki/Fortran) নামক একটি ভাষার জন্য প্রোগ্রাম লিখেন। ফল সরূপ প্রোগ্রামারগণ কম্পিউটারকে নির্দেশ দেয়ার জন্য অ্যাসেম্বলির চেয়েও সহজ অপশন পেয়ে যায়। এভাবেই বিভিন্ন প্রয়োজনে নানা সময়ে হাজারো প্রোগ্রামিং ভাষা এসেছে, কিছুক্ষেত্রে মিল পাওয়া গেলেও অধিকাংশ ক্ষেত্রেই প্রত্যেকটির কাজ ও ধরণ ছিল ভিন্ন। কিছু ভাষা আবার তৈরি করা হয়েছে বিশেষ ধরণের কাজ করার উদ্দেশ্যে । এর মধ্যে উল্লেখযোগ্য কয়েকটি প্রোগ্রামিং ভাষা হলও `সি`, `সি++`, `জাভাস্ক্রিপ্ট`, `পাইথন`, `জাভা` ইত্যাদি।

তবে আমি কোন নির্দিষ্ট প্রোগ্রামিং ভাষার চেয়ে বরং প্রোগ্রামিং কনসেপ্টের উপর গুরুত্ব দিয়ে বইটি লিখছি, কেননা বলতে গেলে পৃথিবীর প্রায় সব প্রোগ্রামিং ভাষার কনসেপ্ট একই। শুধুমাত্র লেখার প্রণালি গুলো কিছুটা ভিন্ন। আপনার যদি প্রোগ্রামিং ব্যাসিক কনসেপ্ট সম্পর্কে একটা স্বচ্ছ ধারণা হয়ে যায় তাহলে যেকোনো নতুন প্রোগ্রামিং ভাষা শিখা সময়ের ব্যাপার মাত্র। আপনাদেরকে প্রত্যেকটি কনসেপ্ট উদাহরণ দিয়ে বুঝানোর জন্য এই বইয়ে আমি আমার সবচেয়ে প্রছন্দের এবং এই প্ল্যানেটের সর্বাধিক ব্যবহৃত প্রোগ্রামিং ভাষা জাভাস্ক্রিপ্টকে বেঁচে নিয়েছি।

<br>

## জাভাস্ক্রিপ্ট এর ইতিবৃত্ত

৯০’ এর দশকের গোঁড়ার দিকের কথা। ব্রিটিশ বিজ্ঞানী [টিম বার্নাস লি](https://en.wikipedia.org/wiki/Tim_Berners-Lee) এর হাত ধরে জন্ম হয় ওয়েবের। তখনকার ইন্টারনেট ছিল আজকের ইন্টারনেট থেকে পুরোপুরি ভিন্ন। শুধুমাত্র গবেষণা ধর্মী কাজ ব্যতীত ইন্টারনেটের তেমন একটা ব্যবহার ছিল না বললেই চলে। ইন্টারনেটও ছিল অনেকটায় সাদামাটা।

কিন্তু সে সময়কার কম্পিউটার সায়েন্সের ছাত্র [মার্ক এন্ড্রিসন](https://en.wikipedia.org/wiki/Marc_Andreessen) ও [এরিক বিনার](https://en.wikipedia.org/wiki/Eric_Bina) চিন্তা ভাবনায় ছিল অন্যকিছু। তাদের মাথায় ঘুরপাক খাচ্ছিল ইন্টারনেটকে কিভাবে আরও সহজবোধ্য করা যায় এবং তা সাধারণ মানুষের দোর গোড়ায় পৌঁছে দেয়া যায়। তাদের এই চিন্তা বাস্তবায়নের উদ্দেশ্যে তারা একটি ব্রাউজার বানানোর পরিকল্পনা করে। আর সেই পরিশ্রমের ফল সরূপ তারা যৌথ প্রচেষ্টায় আবিষ্কার করেন পৃথিবীর প্রথম গ্রাফিক্যাল ওয়েব ব্রাউজার “[মোজাইক (Mosaic)](https://en.wikipedia.org/wiki/Mosaic_%28web_browser%29)”। ১৯৯৩ সালের শেষের দিকে মোজাইকের একটি ভেটা ভার্সন ইন্টারনেট সবার জন্য উন্মুক্ত করা হয়। অল্পতেই তা পুরু বিশ্বে জনপ্রিয় হয়ে উঠে।

তাদের এই অসাধারণ আবিষ্কার তখনকার বিনিয়োগ কারী ব্যক্তিত্ব “[সিলিকন গ্রাফিক্সের](https://en.wikipedia.org/wiki/Silicon_Graphics)” প্রতিষ্ঠাতা [জিম কার্ক](https://en.wikipedia.org/wiki/James_H._Clark) এর নজর কারে। তিনি এই তরুণ প্রতিভাবান ছাত্রকে বিনিয়োগ করতে আগ্রহ প্রকাশ করেন। জিম কার্কের কাছ থেকে সুযোগ পাওয়া মাত্রই মার্ক এন্ড্রিসন ও তার টীম ব্যস্ত হয়ে পড়েন মোজাইককে কিভাবে আরও উন্নত ও সর্বোপরি লাভজনক করে তুলা যায় সে প্রচেষ্টায়। প্রজেক্টের একটি নতুন নামও দেয়া হয় – [নেটস্কেপ (Netscape](https://en.wikipedia.org/wiki/Netscape)।

এন্ড্রিসন টীম প্রায় বছর খানেক কোডিং এর পর তাদের ব্রাউজার এর প্রথম সংস্করণ – নেটস্কেপ নেভিগেটর ১.০ (Netscape Navigator 1.0) বিশ্বের কাছে উন্মুক্ত করে দেয়। ব্রাউজার টি সবার কাছে এতো জনপ্রিয়তা লাভ করে যে অল্প কয়েকদিনের মধ্যেই তা মিলিয়ন ডাউনলোড সীমা ছাড়িয়ে যায়।

১৯৯৫ সালের এপ্রিলে [ব্রেন্ডন আইচ](https://en.wikipedia.org/wiki/Brendan_Eich) – (Brendan Eich) নামে এক নতুন সদস্য যোগ হয় এন্ড্রিসন টীমে। নেটস্কেপ নেভিগেটরের জন্য [স্কীম](https://en.wikipedia.org/wiki/Scheme_%28programming_language%29) নামক একটি প্রোগ্রামিং ভাষা নিয়ে কাজ করার জন্য মূলত তাকে নিয়োগ দেয়া হয়। কিন্তু পরবর্তীতে তাকে সম্পূর্ণ নতুন একটি প্রোগ্রামিং ভাষা তৈরি করার দায়িত্ব দেয়া হয়। প্রতিভাবান আইচ অল্পেই দিনের মধ্যেই সম্পূর্ণ নতুন একটি প্রোগ্রামিং ভাষা ডেভেলপ করে সবার সামনে উপস্থাপন করতে সক্ষম হন এবং তা ১৯৯৫ সালের ১৮ই সেপ্টেম্বর নেটস্কেপ ব্রাউজারের দ্বিতীয় সংস্করণ নেটস্কেপ নেভিগেটর ২.০ (Netscape Navigator 2.0) এর সাথে প্রকাশ করা হয়।

প্রথম দিকে ভাষাটির নাম দেয়া হয় মোচা। পরবর্তীতে ১৯৯৫ সালের সেপ্টেম্বরে এর নাম পরিবর্তন করে রাখা হয় লাইভস্ক্রিপ্ট। নাম পরিবর্তনের কয়েক দিনের মাথায় ৪ই ডিসেম্বর শেষমেশ এর নাম পরিবর্তন করে রাখা হয় জাভাস্ক্রিপ্ট। তখন থেকে এই পর্যন্ত আমরা এই প্রোগ্রামিং ভাষাটিকে জাভাস্ক্রিপ্ট নামেই চিনে আসছি।

> ### *জাভা এবং জাভাস্ক্রিপ্টের মধ্যে কোন প্রকার সাদৃশ্য না থাকা সত্ত্বেও অনেক প্রোগ্রামারদের মধ্যে জাভাস্ক্রিপ্টকে নিয়ে রয়েছে নানা বিভ্রান্তি।*
  
এদিকে ১৯৯৬ সালের নভেম্বরে নেটস্কেপ [ECMA Internationa](https://en.wikipedia.org/wiki/Ecma_International) (স্ট্যান্ডার্ড নির্ধারণ করে এরকম একটি ইউরোপিয়ান সংস্থা) এর কাছে ভাষাটি উপস্থাপন করে - যার ফল সরূপ ১৯৯৭ সালে জুনে ECMAScript এর প্রথম সংস্করণ বের হয় যা ECMA-262 নামে পরিচিত। তখন থেকেই প্রতিষ্ঠানটি নিয়মিত বিরতিতে এর নতুন নতুন সংস্করণ বের করে আসছে। ২০১৫ সালের ১৭ জুন ECMA International তার ষষ্ঠ প্রধান সংস্করণ প্রকাশ করে, আনুষ্ঠানিক ভাবে যা ECMAScript 2015 নামে অভিহিত, এবং ECMAScript 6 বা ES6 নামে পরিচিত। তখন থেকেই বাৎসরিক প্রকাশ চক্র অনুযায়ী ECMAScript -এর মান প্রকাশিত হচ্ছে। ECMA International সর্বশেষ জুন, ২০১৭ তে ভাষাটির ৮ম সংস্করণ ECMAScript 8 বা ES8 প্রকাশ করে। জাভাস্ক্রিপ্টের অফিসিয়াল নাম ECMAScript । তবে পাঠকদের বুঝার সুবিধার্থে আমি এই বইয়ে ভাষাটিকে সবার পরিচিত জাভাস্ক্রিপ্ট নামেই সম্বোধন করব।

২০১২ সাল পর্যন্ত পাওয়া তথ্য অনুযায়ী সব নতুন ব্রাউজার ECMAScript 5.1 সমর্থন করে। পুরনো ব্রাউজারগুলো অন্তত ECMAScript 3 সমর্থন করে।

এখন আপনার মনে প্রশ্ন জাগতেই পারে,

> ### *এতো এতো প্রোগ্রামিং থাকতে জাভাস্ক্রিপ্ট কেন ? যেখানে অন্যরা বিগিনারদের জন্য সি সাজেস্ট করছে সেখানে আমার ডিরেক্ট জাভাস্ক্রিপ্ট ব্যবহারের কারণ কি ?*

এর অনেক গুলো উত্তর রয়েছে, তবে সংক্ষেপে বুঝানোর চেষ্টা করছি,

প্রায় সব ভার্সিটিতেই প্রোগ্রামিং এর শুরুটা হয় ভয় দিয়ে। সবে মাত্র কম্পিউটার সাইন্সে ভর্তি হওয়া অধিকাংশ ছাত্র-ছাত্রী শুরুতে নিজেদেরকে সি/জাভার সাথে মানিয়ে নিতে না পেরে মনে মনে ভাবে যে,

> ### *‘প্রোগ্রামিং ! সে তো বিশাল মাপের প্যারা দায়ক জিনিস, এটা অন্তত আমার জন্য না ’*

ফলস্বরূপ একটা বড় অংশ ধীরে ধীরে প্রোগ্রামিং এর জগত হতে বিচ্ছিন্ন হয়ে যায়। কিন্তু প্রোগ্রামিং শুরুটাই যদি হতো মজা দিয়ে তাহলে এ হার অনেকাংশেই কমে যেত। এরকমই একটি মজার প্রোগ্রামিং ভাষা হচ্ছে জাভাস্ক্রিপ্ট।

জাভাস্ক্রিপ্ট হচ্ছে এযাবতকালের সবচেয়ে জনপ্রিয় প্রোগ্রামিং ভাষা। শুরুতে ব্রাউজারের কথা মাথায় রেখে জাভাস্ক্রিপ্ট তৈরি করা হলেও বর্তমানে তা ব্রাউজারের মধ্যে সীমাবদ্ধ নই। এর পরিধি এখন সর্বত্র বিরাজমান। মোবাইল অ্যাপ’স, ডেক্সটপ অ্যাপ’স ও গেম ডেভেলপমেন্ট থেকে শুরু করে ইন্টারনেট অব থিংক কিংবা মেশিনে লার্নিং সর্বত্র রয়েছে জাভাস্ক্রিপ্ট এর আনাগোনা। আর ওয়েবে তো জাভাস্ক্রিপ্টের আধিপত্ত্ব অনেকটা ইর্শনীয়।

জাভাস্ক্রিপ্টের উপর ভিত্তি করে অনেকগুলো নতুন প্রোগ্রামিং ভাষা তৈরী হয়েছে, যেমন, [Dart](https://en.wikipedia.org/wiki/Dart_%28programming_language%29), [TypeScript](https://en.wikipedia.org/wiki/TypeScript), [CoffeeScript](https://en.wikipedia.org/wiki/CoffeeScript), [ClojureScript](https://clojurescript.org/), [Reason](https://en.wikipedia.org/wiki/Reason_%28programming_language%29) ইত্যাদি। এদের মধ্যে মাইক্রোসফটের TypeScript এবং গুগলের Dart অল্প সময়ে জয় করেছে বহু প্রোগ্রামারের হৃদয়।

আপনি ইচ্ছা করলে আমাদের মাতৃভাষা বাংলাতে কিন্তু প্রোগ্রামিং করতে পারবেন, বাংলা ভাষায় প্রোগ্রামিং এর স্বাদ দিতে ‘[পতাকা - Potaka](http://potaka.io)’ নামক প্রোগ্রামিং ভাষাটি [ইকরাম হোসেন](http://facebook.com/ikrum), [রাকিব হাসান অমিয়](https://www.facebook.com/rakib.h.amio) এবং [ওসমান গনী নাহিদ](https://www.facebook.com/dihaninognamso) ভাই যৌথ প্রছেষ্টায় তৈরি করেন। ভাষাটি সম্পর্কে আপনার আগ্রহ থাকলে [লিংকটি](http://potaka.io) থেকে ঘুরে আসতে পারেন। বাংলা ভাষায় ‘[চা স্ক্রিপ্ট](https://bn.wikipedia.org/wiki/চা_স্ক্রিপ্ট_%28প্রোগ্রামিং_ভাষা%29)’ নামক আরেকটি প্রোগ্রামিং ভাষা রয়েছে। এটি তৈরী করেছেন নর্থ সাউথ বিশ্ববিদ্যালয়ের কম্পিউটার বিজ্ঞান ও প্রযুক্তি বিভাগের একদল শিক্ষার্থী। মজার ব্যাপার হলো দুটি ভাষাই জাভাস্ক্রিপ্টে কম্পাইল করা হয়।

মজিলার ডেভেলপারগন তো জাভাস্ক্রিপ্ট ব্যবহার করে ‘[ফারাফক্স ওএস](https://en.wikipedia.org/wiki/Firefox_OS)’ নামে পুরু একটি অপারেটিং সিস্টেমই তৈরী করে ফেলছে। জনপ্রিয় অপারেটিং সিস্টেম এন্ড্রোয়েটের অফিসিয়াল ভাষা `Kotlin` সাধারণত `JDK` দ্বারা রান হলেও এর অন্য আরেকটি কম্পাইলার কিন্তু জাভাস্ক্রিপ্ট দিয়ে লিখা। অতএব অদূর ভবিষ্যতে এন্ড্রোয়েট জাভাস্ক্রিপ্টে রান হলে আমি অবাক হবনা। 

একসময় জাভাস্ক্রিপ্টে বেশ কিছু সমস্যা ছিল, এতে ইনপুট/আউটপুটের জন্য তেমন ভালো ব্যবস্থা ছিল না, ব্রাউজারের বাইরে সরাসরি মেশিনে কোড রান করা যেত না। মূলত একটি সচল হোস্ট এনভায়রনমেন্টর কথা মাথায় রেখে ভাষাটি ডিজাইন করা হয়েছিল। আমাদের পরিচিত একটি হোস্ট এনভায়রনমেন্ট হচ্ছে ব্রাউজার। শেষমেশ ভাষাটির প্রায় সব সমস্যার সমাধান নিয়ে [নোড.জেএস](https://nodejs.org/en/) (Node.js) এর আবির্ভাব ঘটে।

কিন্তু দুঃখের বিষয় হচ্ছে, 
> #### *পৃথিবীর সবচেয়ে বেশি ব্যবহৃত এবং জনপ্রিয় প্রোগ্রামিং ভাষা হওয়া সত্ত্বেও কেন জানি আমাদের দেশের প্রোগ্রামাররা জাভাস্ক্রিপ্টকে প্রোগ্রামিং ভাষা হিসেবে মেনে নিতে স্বাচ্ছন্দ্য বোধ করেন না।*
